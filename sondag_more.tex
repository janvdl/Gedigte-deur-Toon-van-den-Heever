\poemtitle{Sondag More}
\begin{verse}
Dit is stil in die voorhuis \\
En stilte rus swaar op die bulte daarbuite, \\
En stoffies hang blink in die lug, waar die venster \\
’n Gulde balk van louter luister inlaat. \\
\ \ \ \ \ \ \ \ \ \ \ Daar word boeke gevat: \\
\ \ \ \ \ \ Die psalm gaat statig opruis, \\
Ruis weg oor die druipende wilkers, \\
\ \ \ \ \ Waar die tortels selfs luister; \\
’n Hymne aan God, aan wie dit gerig is, \\
’n Statige hymne van rus en van vrede, \\
\ \ \ \ \ ’n Wierook kolom. \\
\ \ \ \ \ \ \ \ \ \ \ Dis weer stil. \\
\ \ \ \ \ Luid kraai die haan in sij beurtsang -- \\
En nou word gepraat, eers saggies dan luider, \\
Nou word selfs gelag ... die stemming verbroke -- \\
\ \ \ \ \ \ \ Die diens is virbij. \\
\end{verse}