\poemtitle{Virgo Rustica}
\begin{verse}
Twee oë vol lus vir die lewe, \\ 
\ \ \ \ \ \ \ ’n Gesig wat van geesvlugheid spreek; \\ 
Vol geesdrif en lig, wat daar bewe, \\ 
\ \ \ \ \ \ \ Die bekoorlikste skaduwees week; \\ 
’n Lag soos die beek, wat daar kabbel, \\ 
\ \ \ \ \ \ \ Soos klippies in diep kuile val, \\ 
En ’n stem soos die watergemurmel, \\ 
\ \ \ \ \ \ \ Soos golfies aan wal.
\end{verse}

\begin{verse}
Als die welle in sirkels uitrimpel, \\ 
\ \ \ \ \ \ \ Geheimsinnig die kuile deurwaar, \\ 
En die lelie al wiegend self dimpel, \\ 
\ \ \ \ \ \ \ Met laggies haar weerskijn aanstaar; \\ 
Waar die waterriet suiselend fluister, \\ 
\ \ \ \ \ \ \ Haar geheim teen die nagwind belij; \\ 
Soos ’n vreemde geluid in die duister \\ 
\ \ \ \ \ \ \ Onverstaanbaar is sij.
\end{verse}