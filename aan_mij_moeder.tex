\poemtitle{Aan mij Moeder}
\begin{verse}
Als ek die seeskulp vashou teen mij oor \\ 
\ \ \ Ver van die kus, hier op ons wijë land \\ 
\ \ \ Dan kan ek gruis en golwe op die sand \\ 
En al die onrus van die winde hoor. \\ 
Maar al die woeste onrus is gesmoor \\ 
\ \ \ En suisend tril dit ritmies oor die band \\ 
\ \ \ Wat kroos en moeder bind, net soos ’n hand, \\ 
\ \ \ Wat saggies langgeruste snare stoor: \\ 
\end{verse}

\begin{verse}
So doem daar uit mij vage dromerijk \\ 
\ \ \ Die wese van mij moeder, reeds oorlee, \\ 
Voor dat haar beeltnis in mij hart kon prijk. \\ 
\end{verse}

\begin{verse}
Al naar die oggenddroom mij siel ontwijk \\ 
\ \ \ Oorstelp mij gees ’n wrede, wilde see \\ 
Van ideale, dood, oordek met slijk. \\ 
\end{verse}