\poemtitle{Aan ``Madonna''}
\begin{verse}
Ek ken ’n woud waar orchidie\"e straal \\
\ \ \ Soos sterre in ’n bij-besogte dal, \\
\ \ \ En lisplend sing ’n lome waterval \\
Tot slaap soos wierook op die bosse daal. \\
\end{verse}

\begin{verse}
Dan kom die Fee\"e-koningin, gedra \\
\ \ \ Van droomgewiekte rosse, wit soos melk \\
\ \ \ En swaar wieg elke orchidie\"ekelk, \\
Belaai met elwe-klosse om haar wa. \\
\end{verse}

\begin{verse}
Daar dring ’n stoet van ridders om haar heen \\
\ \ \ En bied in diamante bekers wijn, \\
\ \ \ Wat in die halflig vonkel soos robijn, \\
Bied op gebo\"e knie\"e, een vir een. \\
\end{verse}

\begin{verse}
En deur die dromme van die dartel stoet \\
\ \ \ Dring daar ’n beedlaar wat sij hoof laat hang, \\
\ \ \ En bied haar in ’n bloemkelk opgevang, \\
Diepbuigend, wat hij het—sij hartebloed. \\
\end{verse}

\begin{verse}
’n Oomblik speel ’n glimlag, soos die maan \\
\ \ \ Deur wolke skemer, oor haar rosemond \\
\ \ \ Terwijl sij vreugde uitstort in die rond; \\
Sij kon die dure gawe nie verstaan, \\
\end{verse}

\begin{verse}
Maar in die woud waar orchidie\"e straal \\
\ \ \ Soos sterre, in die bij-gesuste dal, \\
\ \ \ Ruis lispelend ’n lome waterval \\
Tot slaap vir ewig op die bosse daal.
\end{verse}